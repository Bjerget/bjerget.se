---
layout: default
title: Praktisk information
author: Lars Kruse
permalink: /practical/
---

## Vejene til Bjerget

Adressen på huset er [Västraltsvägen 29, 312 52 Knäred](https://maps.app.goo.gl/i671kgHoWN8bMAZU9){: target="_blank"}. GPSen vil formentlig vise den hurtigste rute ad motorvej E6 mod Göteborg til afkørsel “Snapparp” (afkørslen har ikke noget nummer, men kommer lige efter 41) og derefter ad 15 til Knäred og op ad bjerget til Bjerget.

Der er et par alternativer veje derop, som er værd at overveje, som byder på skøn udsigt, dybe skove og eventyr på rejsen.:

### Via Hjörnaredsjöarna:

På Google maps, angiv at I vil [via Hjörnaredsjöarna og Hult](https://maps.app.goo.gl/2FEBar4tbW69MZ5GA){: target="_blank"}. I kommer af E6 ved afkørsel “Laholm” (41) og kører ad 24 indtil i bliver vist af til Ysby og derfra ind i skoven, igennem Hjörnaredsjöarna som er kunstige søer, dannet af Lagans opdæmning ved Karsefors, forbi Midsommar grottan, Vippentorpet og derfra ad grusvejene til Bjerget så I kommer sydfra.

### Langs Hallandsåsen via Våxtorp:
På Google maps, angiv at I vil [via Våxtorp](https://maps.app.goo.gl/xaXo3o2wGpM74orJ7){: target="_blank"}. I kommer af E6 motorvejen straks efter Hallandsåsen ved frakørsel “Ö Karup” (39) og kører ad 115 igennem Hassllöv og Vårtorp. Bemærk at de sidste ca 4 km bliver I vist fra i Tommared mod Hult. Vejen fra Hult til Laxhut (ca 1,5 km) er ét spor og markeret med indkørsel forbudt - i begge retninger. Beboerkørsel er tilladt, så I må gerne køre der, men stille, ca 15 km/t. Alternativt lader I bare være med at dreje af i Tommared men bliver på vejen som fører til Knäred.

### Over Hallandsåsen igennem skoven vi Stavershult:
På Google maps angiv at I vil [via Stavershult](https://maps.app.goo.gl/aV9NYpVqEGsQhV3N6){: target="_blank"}. I kommer af E6 ved Ängelholm, afkørsel “Rebbelberga” (35) og kommer via Stavershult og Hishult til Knäred

### Shopping på vejen:
Hvis man kommer over Øresundsbron, så kører I lige forbi [Galleria Center Syd](https://maps.app.goo.gl/JJYPwADwA79J1rK79){: target="_blank"}, frakørsel “Löddeköping” (23) på E6. Masser af butikker og en kæmpe (gigantisk) ICA


## Varme
Der er varme på huset når I ankommer, men der er tre ting I lige skal gøre som ikke er fjernstyret:

1. **Skru op for vandvarmeren***. Den sidder i skabet i bryggerset lige overfor hoveddøren. Den er skruet ned til frostsikring, så I skal lige skrue den op. Der er merkeret med en lille pil hvor den skal stå. Skru den tilbage til frostsikring (også markeret med en pil) når I tager hjem igen.

2. **Radiatoren på badeværelset**  skal tændes. Det er den eneste radiator, som ikke er fjernbetjent, så den skal I lige selv passe, Den står på frostsikring, sæt den på 20. Skru den tilbage til frostsikring, når I tager hjem.

3. **Køleskabet skal tændes** - Indstil det på 2,5 og fjern splinten. Det giver mening, når I ser det: Køleskabet slukker/tænder man på drejeindstillingen, som på ethvert andet køleskab, men pæren i køleskabet har sit eget liv, så selv når køleskabet er er slukket lyser den stadig, når køleskabsdøren står åben - og det gør den jo når man forlader huset. Derfor sidder der en lille træsplint kilet ind i føleren som registrerer at døren er åben. Sluk køleskabet og sæt splinten tilbage når I tager hjem.


## Pakkeliste
Her følger en kort list over ting som **_I selv skal have med_** — det er altså lidt vigtig!

- Dyner og hovedpuder
- Lagner (den ene seng er 160 cm bred, den anden er 140 cm. Der er også en udtræksseng i stuen, den er også 140 cm).
- Viskestykker og karklude
- Håndklæder
- Sutsko
- Internet (roaming aftale på jeres telefon)

## Alt det vi er fælles om
For at undgå at all skal ud og købe basis fornødenheden hver gang, så fungere det på den måde at man kan bruge af alt det som er i huset og man fylder op med alt mens man er der.

I kan altså regne med at der vil være ting som:

- Olie, sukker, mel, salt, peber, krydderier, kaffe, the.
- Sulfo, rengøringsmidler, affaldsposer
- Håndsæbe, Toiletpapir, køkkenrulle, kaffefiltre
 
## Når I forlader huset
Den her liste er ret vigtig. Gå den igennem lige inden i smækker døren og kørere hjem.

- **I må IKKE slukke for hovedafbryderen** – Huset skal være frostsikkert, så radiatorer, internettet eller vandvarmeren bruge strøm.
- **Skru ned for radiatoren på badeværelset** — stil den på ca ≈6 (vigtigt: I må ikke slukke den helt - rummet skal holdes frostfrit)
- **Skru ned for vandvarmern** — Stil den på ≈6, merkeret med tape (vigtigt: I må ikke slukke den helt - den skal holdes frostfri)
- **Indstil IKKE nogen af de øvrige radiatorer** — Der er vigtig at I ikke slukker dem eller tager stikkene ud. De skal være tændte når I forlader huset, ellers kan vi ikke fjernstyre dem! Men check gerne på alle fem radiatorer (køkken, stue, bryggers, hvert værelse) at den lille blå indikator for internetadgang lyser. Hvis ikke den lyser, så check at I ikke er kommet til at slukke for internetforbindelsen, den ligger under sengen i værelset mod øst.
- **Sluk køleskabet** — sæt en splint i dørføleren så lyset slukker. Hvis ikke I lige kan finde splinten som I fjernede ved ankomsten, så brug en tændstik, en lille pind eller et stykke tape, bare sørg for at lyset i køleskabet er slukket, når døren står åben.
- **Åbn både køleskab og fryser** — ellers går der mug.
- **Luk alle vinduer og døre** — check en ekstra gang.
- **Check at der ikke er noget lys der brænder** - tag evt stikke ud af stikkontakter til lamper, kaffemaskine, brødrister mm.
- ** Åben alle inderdøre i hele huset** — Pointen er at alle radiatorerne kan samarbejde. Derfor skal alle døre stå helt åbne: Badeværelse, bryggers, begge værelser.
- **Støvsug, gør rent, vask op ta’ skraldet** . Selvfølgelig, det naturligvis slet ikke stå i en checkliste, men det er nu fint at ha’ med alligevel. Der er andre før jer, der har glemt en skraldespand.
- **Aflevér nøglen**  — tilbage i nøgleboksen.
- **Luk bommen** ved indlkørslen.

Ring eller SMS til én af os; [Lars](tel:+4520872530) eller [Heidi](tel:+4520682540) hvis der er noget der driller. Giv besked til én af os, når I tager afsted så vi kan skrue ned for varmen. Lad os vide om der er noget der mangler, som det kan være godt at vide for de næste der kommer derop.

## Værd at vide

**Varmen er slået på når I ankommer**. Vi har tændt for varmen ca et døgn inden jeres ankomst. Radiatorerne i soveværelserne viser ingen temperatur (før man trykker på enten -/+) - det er ikke en fejl, men en indstilling, så man ikke skal ligge og sove i et lysshow fra radiatorens panel.

**Der er ikke noget internet**. Eller det vil sige, det er der faktisk (“Bjerget”), men det er et meget lille abonnement, som ikke dækker data til feriegæster, men  udelukkende bruges til kommunikation med radiatorer. Til gengæld er der fantastisk dækning på både 4G og 5G, så brug internetdeling på jeres egne telefoner til at gå på internettet.

**I skal endelig bare bruge pejsen** - Brug optændingsbriketterne til at starte op med. Hvis ikke I kan få ordentligt gang i ilden når lågerne er lukket, så giv den mere luft. Forneden, i hver side af brændeindsatsen, sidder der to drejeknapper. Der er maksimal luftindtag, når knapperne står lodret.

**Sovepladser** — Der er to rum, hver med en dobbeltseng. (øst: 140cm, Nord:160cm) Sofaen i stuen kan trækkes ud til en dobbeltseng (140cm). Der ligger også en topmadras under chaiselong delen af sofaen.

**Affaldssortering** — I skal sortere alt affald (plast, metal, glas, restaffald og organisk) og lægge det i de to affaldsspande (med afsindigt mange rum) ved vejen.

## El og vand
**Sluk IKKE for hovedafbryderen** der skal være strøm på huset _altid_.

Huset har sin egen brønd, den er 130m dyb og I skal smage, måske det bedste vand I nogensiden har smagt. Det betyder også at huset har sit eget vandværk: I bunden af brønden sidder der en pumpe, som holder trykket ved at pumpe vandet op i en _hydro-pres_ den, grå glasfiberbeholder så står i skabet under bryggerset under vandvarmeren. Det har sit eget liv - I skal ikke gøre noget.

Når det er meget koldt udenfor, og radiatorne arbejder hårdt kan det ske at fuldt blus på hele komfuret tager propperne. 

Eltavlen sidder i skabet ved siden af hoveddøren.

Løsningen er blot at slukke raditoren i køkkenet mens I laver mad (bare ta' stikket ud af væggen og sæt det tilbage når I har slukket ovn/komfur). Det vil ikke normalt være et problem, men hvis det er meget kodt udenfor...

## Mangler der noget i huset?
Måske tænker du:

>_Er der nogle af mine gamle aflagte ting, som jeg kan tage med til huset og efterlade dér_

Det er en fin tanke, men det korte svar vil næsten altid  enten _"nej tak"_ - eller _"måske"_ så vær lidt på passeligt med ikke at give alt for mange _gaver_ til huset som nogle andre bagefter skal bruge tid på at finde opbevaring til, falde over eller køre på genbrugspladsen. Er du i tvivl (det bør du være) så kontakt os lige først.

## Opslagstavlen
Hvis I laver kunst mens I er der — det gør de fleste — så udstil det gerne på opslagstavlen, men istedet for at hænge kunst i lag, så lad det komme til sin ret og tag noget af det gamle kunst ned først, men smid det ikke ud. Vi har en kasse til cirkuleret kunst - læg det dér, så den oprindelige kunstner kan få det igen.

## Må man ha' hunde med på Bjerget?
Yep! Selvfølgelig. Men vær gerne påpasselig med at tage al jeres hundeudstyr med frem og tilbage. Efterlad ikke hundeudstyr i huset — så slipper folk med husdyrallergi for at få problemer på bagkant.

## Hvor meget af mit eget elektriske køkkengrej skal jeg ha' med
I huset er der:

- Kaffemaskine 
   - Klassisk med kaffefilter
   - En lille Nespresso kompatible maskine
- Brødrister
- Stavblender - incl piskeris og mini-hakker
- Induktionskomfur
- El-kedel

Alt andet du kunne komme til at savne; fritøse, food-processor, sous vide, air-fryer, smoothie-blender, pålægsmaskine ...er noget du selv skal ha' med frem og tilbage. 
