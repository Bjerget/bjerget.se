---
layout: default
title: Projekter
author: Lars Kruse
permalink: /projects/
---

Måske har I brug for noget at rive i. Til at slappe af med en skruemaskine, en pensel, en kratrydder eller en motorsav i hånden. Der er altid projekter man kan tage fat på. Her er en lille liste over ting som det ville være dejligt med hjælp til – hvis man har lyst. Det er ingen pligt:


## Brænde
Det gamle brændeskur som stod lige foran huset mod øst er revet ned og materialerne er genbrugt til at bygge et noget mindre brændeskjul som nu står lidt nordøst for huset.

Al vores brænde ligger nu dels

- i en brændestak op af huset, under viduet ved østværelset, og
- i det røde brændeskur, længst væk fra huset.

Al brændet – fra begge nuværende stakke – skal samles i det nye brændeskjul. Så det kommer under tag, og så det røde brændesur bliver tømt. Planen er at bygge det om til et værksted.

## Terasse
Terassen skal have nyt dæk. Den bærende konstruktion er fin nok og kan genbruges, dækket skal udskiftes og trappen mod øst genskabes:

- Det gamle dæk skal fjernes (med brækjern)
- Der skal indkøbes nyt træ
   - Trykimprægneret gran.
   - Samme længde, som det der ligger nu (3,60m).
   - Huset er 9,50m og trappen skal have to trin på hver ≈30 cm, 
- Der skal lægges nyt dæk (skrues fast på den nuværende bærende konstruktion som genbruges)
- Der skal bygges en ny trappe (tre trin) i den østlige ende af terassen. Den gamle har ikke overlevet.
- Affaldstræ skal fragtes til genbrugspladsen i Ahla.

## Viduet i badeværelset
Det er det eneste vindue som stadig er tilbage af de oprindelige, det trænger til en hånd:

- Det yderste glas skal skiftes (der er kit i skabet, glas i skuret og en glasskærer i værktøjsskuffen)
- Det skal males indvendigt

## Skoven mod vest skal ryddes
Skoven mod vest – det vil sige fra haven og ned til vejen – skal ryddes for småtræer, buske og krat, så den får et mere _park-lignende_ udtryk. Hvor primært de store løvtræer og ris i underskoven (blåbær, lyng, tyttebær, revling) står tilbage.

## Krattet mod syd og øst holdes nede
Både syd og øst for huset skyder der hele tiden krat og buske op, det skal løbende holdes nede.

## Male bryggers
Hele huset et nu malet - bortset fra bryggerset.